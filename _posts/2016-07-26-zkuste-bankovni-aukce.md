---
inFeed: true
hasPage: false
inNav: false
isBasedOnUrl: >-
  https://the-grid-user-content.s3-us-west-2.amazonaws.com/430231e8-8fee-4207-ab69-3c535147d2db.jpg
inLanguage: null
keywords: []
description: >-
  Na trhu se konečně objevil bezpečný nástroj, jímž můžete jednoduše, pohodlně a
  zadarmo zvýšit výnosy ze svých úspor – aukce. Během posledních čtyř let, jež
  jsem prožil v České republice, mě nepřestalo udivovat, jak je možné, že bankám
  prochází vyplácení velice nízkých úroků z peněz uložených jako termínované
  vklady a na spořicích účtech (o úrocích na normálních běžných účtech už vůbec
  nemluvím). Částečně za to může nedostatek informací  a skutečnost, že je velmi
  obtížné je získat. Banky se je v drtivé většině zdráhají poskytovat. Klienti
  se v systému jen obtížně orientují, pokud nejsou ochotni strávit spoustu času
  zkoumáním stovek nabídek. A když už slušnou nabídku najdou, pokus o změnu účtu
  a převedení peněz do jiné banky není zrovna jednoduchý. Jen ti nejzatvrzelejší
  mají dostatek energie, která by jim umožnila vytrvat a dosáhnout kýženého
  cíle, jímž je co nejvyšší výnos z jejich investice. I proto lidé stále drží
  velké naspořené částky na běžných účtech, které vyplácejí jen nízký úrok.
  Zpráva České národní banky z 30. června 2010 dokonce tvrdí, že na takových
  běžných účtech v té době leželo ladem 600 miliard korun! Kdyby tyto úspory
  byly převedeny na standardní jednoletý termínovaný vklad s dvouprocentním
  úrokem, lidé by každoročně vydělali dvanáct miliard korun.   
datePublished: '2016-07-26T15:05:18.266Z'
dateModified: '2016-07-26T15:04:57.060Z'
title: Zkuste bankovní aukce!
author:
  - name: ''
    url: ''
via: {}
authors: []
publisher:
  name: ''
  url: ''
starred: false
sourcePath: _posts/2016-07-26-zkuste-bankovni-aukce.md
_type: MediaObject

---
![](https://the-grid-user-content.s3-us-west-2.amazonaws.com/430231e8-8fee-4207-ab69-3c535147d2db.jpg)

# Zkuste bankovní aukce!

Na trhu se konečně objevil bezpečný nástroj, jímž můžete jednoduše, pohodlně a zadarmo zvýšit výnosy ze svých úspor -- aukce. Během posledních čtyř let, jež jsem prožil v České republice, mě nepřestalo udivovat, jak je možné, že bankám prochází vyplácení velice nízkých úroků z peněz uložených jako termínované vklady a na spořicích účtech (o úrocích na normálních běžných účtech už vůbec nemluvím). Částečně za to může nedostatek informací   
a skutečnost, že je velmi obtížné je získat. Banky se je v drtivé většině zdráhají poskytovat. Klienti se v systému jen obtížně orientují, pokud nejsou ochotni strávit spoustu času zkoumáním stovek nabídek. A když už slušnou nabídku najdou, pokus o změnu účtu a převedení peněz do jiné banky není zrovna jednoduchý. Jen ti nejzatvrzelejší mají dostatek energie, která by jim umožnila vytrvat a dosáhnout kýženého cíle, jímž je co nejvyšší výnos z jejich investice. I proto lidé stále drží velké naspořené částky na běžných účtech, které vyplácejí jen nízký úrok. Zpráva České národní banky z 30\. června 2010 dokonce tvrdí, že na takových běžných účtech v té době leželo ladem 600 miliard korun! Kdyby tyto úspory byly převedeny na standardní jednoletý termínovaný vklad s dvouprocentním úrokem, lidé by každoročně vydělali dvanáct miliard korun.   
****

**Banko, predved se .** V Británii se bankovní sektor výrazně rozvinul. Banky mezi sebou soupeří o přízeň nových klientů a stávající klienty si navzájem přetahují. Ve snaze jedna druhou překonat a zvýšit svůj podíl na trhu své produkty a služby neustále propagují. Toho dosahují tím, že redukují vlastní byrokracii a zjednodušují celý proces tak, aby si klienti mohli vybrat, která nabídka nejlépe vyhovuje jejich požadavkům, a mohli své peníze přesunout do různých bank. Je mi potěšením napsat, že první krůčky směrem k zavedení systému, jenž by umožňoval investorům najít ty nejlepší nabídky na trhu, již byly podniknuty i v České republice. Vzaly na sebe podobu revolučního nového řešení: on-line bankovní aukce, která vašim úsporám přinese vyšší zhodnocení. Skutečně, na trhu je dnes k dispozici revoluční nový produkt, v jehož rámci budou banky o klienty a jejich úspory soutěžit. Je to internetový portál www.bankbook.cz, do něhož klient zadá svoji objednávku a během dvou hodin dostane od zaangažovaných bank nabídky s nadstandardními úrokovými sazbami, upravené podle svých požadavků. Takže na trhu se konečně objevil nový bezpečný nástroj zaměřený na zvýšení výnosů. Služba pomáhá klientovi najít jednoduchým způsobem z pohodlí domova co nejlepší produkt. Má navíc tu výhodu, že banky ji na českém trhu vítají jako nástroj pro získávání nových klientů, takže mají zájem na poskytování velmi kvalitní služby za výhodných podmínek. Co se bezpečnosti týče, klientovy informace jsou uloženy v zabezpečeném datovém centru a jediný, kdo k nim má přístup, je on sám. Žádná banka k nim nemá přístup, dokud klient nepřijme její nabídku. Peníze jsou pak převedeny na účet v dotyčné bance. Vklady jsou ze zákona pojištěny do výše 50 000 eur, v případě poboček zahraničních bank do 100 000 eur. Na projektu dosud spolupracují ING, AXA Bank, Evropsko-ruská banka, J&T, Artesa a GE Money Bank; další budou následovat zanedlouho. A nakonec -- je to zadarmo. Ať žije bankovní evoluce!