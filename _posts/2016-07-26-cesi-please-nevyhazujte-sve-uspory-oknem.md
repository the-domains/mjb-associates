---
datePublished: '2016-07-26T14:47:26.090Z'
isBasedOnUrl: >-
  https://the-grid-user-content.s3-us-west-2.amazonaws.com/50cb83d7-9cb3-499d-b7d8-959f5e8ccb66.jpg
author: []
via: {}
dateModified: '2016-07-26T14:34:15.641Z'
title: 'Češi, please, nevyhazujte své úspory oknem.'
publisher: {}
description: >-
  Peněz není nikdy tolik, aby jich nemohlo být víc. Jak je přimět, aby se
  vydělávaly samy, radí britský finanční konzultant Marcel Berny žijící v Praze.
  Následující text zahajuje sérii článků na téma inteligentního investování.
starred: false
sourcePath: _posts/2016-07-26-cesi-please-nevyhazujte-sve-uspory-oknem.md
inFeed: true
hasPage: false
inNav: false
_type: MediaObject

---
![Češi, please, nevyhazujte
 své úspory oknem.](https://the-grid-user-content.s3-us-west-2.amazonaws.com/50cb83d7-9cb3-499d-b7d8-959f5e8ccb66.jpg)

# Češi, please, nevyhazujte své úspory oknem.

Peněz není nikdy tolik, aby jich nemohlo být víc. Jak je přimět, aby se vydělávaly samy, radí britský finanční konzultant Marcel Berny žijící v Praze. Následující text zahajuje sérii článků na téma inteligentního investování.

Je neuvěřitelné, kolik lidí nechává ležet milion korun a více v bankách na dlouhodobých termínovaných vkladech. Nese to s sebou sice minimální riziko,   
protože člověk by řekl, že banka je pro jeho těžce vydělané peníze bezpečným místem, ale poté, co se finanční sektor v roce 2008 položil, už ani to není tak docela jisté. A jinak? Darmo mluvit. Většina pěnez uložených na takových účtech nevydělává investorovi žádný nebo skoro žádný úrok. Ve skutečnosti, když vezmete v potaz   
inflaci a hrubým odhadem si řeknete, že dosahuje tří procent ročně, zjistíte, že každý milion ležící na účtu ztrácí na hodnotě ve výši třiceti tisíc korun ročně. Je to dost naivní přístup, neznám mnoho lidí, kteří by takové peníze rádi jen tak vyhazovali oknem. Lidé, kteří mají uloženy částky ještě vyšší -- a že vás je hodně, to mi věřte -- takto přicházejí o sumy, nad kterými zůstává rozum stát.

Chlapík s dvaceti miliony na účtu se jen tak zbaví za rok až 600 tisíc korun.   
Tak mi řekněte, kdo se tady „směje celou cestu do banky", jak se říká. Je tohle snad chytrá investice? Investor by měl přinejmenším požadovat, aby hodnota jeho investice stoupala rovnoměrně s inflací. Tak sice přešlapuje na místě, ale alespoň neprodělává. A chytrý investor hledá příležitost ke skutečnému zhodnocení. Možností, u nichž může očekávat slušnou návratnost kapitálu za minimálního rizika, je moře. Sami se pěkně otáčíte, abyste peníze vydělali; tak koukejte, aby se pěkně otáčely i ony.

Celkem vzato se Češi na investiční příležitosti dívají velmi skepticky, až podezřívavě. Hlavně když není řeč o něčem hmatatelném... Lidé si stále myslí, že banky jsou tu od toho, aby jim přinášely užitek. Nic nemůže být dál pravdě: banky si hledí zvyšování vlastního zisku pomocí vašich peněz a poplatků za každičkou službu, kterou vám poskytnou. Abyste mě nepochopili špatně: jistěže banky potřebujeme a ony nám poskytují služby užitečné a důležité. Jistěže je pro každodenní potřebu využíváme -- přichází nám do nich plat, platíme přes ně účty a tak dále. I držet si na účtu malou rezervu pro strýčka Příhodu (nejvíc tak ekvivalent šestiměsíční mzdy) je moudré. Ale tam se chytrý investor zastaví a dál nejde; cokoli dalšího je vysloveně hloupost. Banky využívají obrovských rezerv na vašich účtech k investicím na globálních trzích. Aby měly co největší zisk, rozloží ty peníze do různých investic. V některých případech se   
jedná o obchody vysoce rizikové, zrovna jako v kasinu. Jejich cílem často není zisk   
dotyčné instituce, nýbrž jednotlivých obchodníků, kteří tak honí tučné prémie. Jak taková strategie končí, už také víme. Většina světa se stále zotavuje z toho, co tahle hrabivost napáchala. Určitě dává víc smyslu sednout si na kus řeči s někým nezávislým a zkušeným, kdo hraje podle jasných pravidel. Promluvit s takovým   
člověkem o tom, čeho byste chtěli dosáhnout, a společně dát dohromady plán, který vám k tomu dopomůže. Takže -- přeji vám chytré investování!