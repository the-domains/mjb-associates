---
datePublished: '2016-07-26T14:44:16.589Z'
isBasedOnUrl: >-
  https://the-grid-user-content.s3-us-west-2.amazonaws.com/5775ebe4-4232-415b-9294-99e94ff95a68.jpg
author: []
via: {}
dateModified: '2016-07-26T14:33:07.568Z'
title: 'Kompas v bouři. '
publisher: {}
description: >-
  Žijeme v době finančně neklidné, kdy dnešní nestálost trhu věští zítřejší
  nejistotu. Při správně zvolené strategii to však nemusí být problém.
starred: false
sourcePath: _posts/2016-07-26-kompas-v-bouri.md
inFeed: true
hasPage: false
inNav: false
_type: MediaObject

---
![](https://the-grid-user-content.s3-us-west-2.amazonaws.com/5775ebe4-4232-415b-9294-99e94ff95a68.jpg)

# Kompas v bouři. 

Žijeme v době finančně neklidné, kdy dnešní nestálost trhu věští zítřejší nejistotu. Při správně zvolené strategii to však nemusí být problém.

Finanční trhy nedávno prošly obdobím výrazné nestálosti, což jen posílilo argumenty pro dlouhodobý přístup k investování na akciových trzích. Období poklesů jsou nevyhnutelnou součástí takových investic. Nepředvídatelné události, podobné těm, jež jsme zažili v nedávné minulosti, mají na trhy a na chování investorů negativní dopad. Krátkodobé poklesy by však neměly ohrozit dlouhodobý potenciál investování do akciových trhů.   
Pro ilustraci: kdo investoval do indexu Standard & Poor's před dvaceti lety, má dnes -- i při započítání kolapsu v roce 2008 a dalších událostí, jež se v mezidobí udály -- k dispozici výnosy v hodnotě šestinásobku své původní investice. To je podstatně lepší výsledek, než jaký byste získali, kdybyste své peníze nechali ležet v bance. A kdybychom počítali pětadvacet namísto dvaceti let, výnos z řečené investice by se zvýšil na více než dvanáctinásobek.

Kouzlo klesajícího trhu   
Když jsou trhy nestálé, je zcela přirozené, že v investorech rostou   
obavy ohledně dopadu fluktuace cen na hodnotu jejich investic. Je však také možné využít nestálosti trhu v investorův prospěch. Jednoduše řečeno, fluktuace cen může investorům pomoci maximalizovat jejich kupní sílu. Pravidelné investování může neutralizovat dopady pohybů trhu; může například znamenat, že průměrná cena zaplacená za určitou investiční jednotku je nižší než její průměrná cena v celém řečeném období. To je proto, že více takových investičních jednotek se kupuje v období, kdy jsou ceny nižší, než v obdobích, kdy jsou ceny vyšší. Nestálé trhy proto umožňují díky nižší průměrné ceně investiční jednotky koupit větší množství jednotek. Pravidelné investice tak mohou setřít dopad cenových fluktuací a mít   
pozitivní výnos. Pravidelné investování snižuje obavy z potenciálních ztrát. I v obdobích poklesu trhů je možné nashromáždit větší množství investičních jednotek -- a pokud se trh zase během nějaké doby zotaví, jak dosud učinil v dějinách vždycky (nejhorším obdobím v tomto smyslu bylo šest let druhé světové války), jsou tržní výnosy vždy vyšší než výnosy z hladce stoupajícího trhu.   
Ačkoli nikdo neumí přesně předpovědět, kdy trhy poklesnou nebo stoupnou, strategie   
nakupování ve chvíli, kdy se dotyčné „zboží prodává se slevou", může být podstatně   
výhodnější než zmizet z trhu ve chvíli, kdy jsou ceny nejnižší.

Horší a lepší dny   
V každém tržním cyklu najdete lepší a horší dny. Když přijdete byť jen o několik z těch   
nejlepších dnů, může vás to připravit o zásadní část celkového výnosu. Pokud se budete snažit trh odhadnout a nepovede se vám to byť jen o kousek, můžete zmeškat   
vzestupy, jež by dlouhodobě významně vylepšily váš celkový výnos. Diverzifikujte. Než sázet na jednu investiční kartu, dejte přednost diverzifikaci a nakupujte různé druhy aktiv. Pokud využijete škály různých investičních strategií, stylů, sektorů a regionů, snižujete riziko, posilujete potenciál pro investici do těch nejlepších aktiv. Nechte za sebe pracovat profesionály. Vyberte si někoho, kdo disponuje potřebnými zkušenostmi, vhledem do problematiky investování, prostředky a šíři investičních produktů, aby vám pomohl držet se správného kurzu a splnit vaše finanční cíle.