---
datePublished: '2016-07-26T14:44:40.407Z'
isBasedOnUrl: >-
  https://the-grid-user-content.s3-us-west-2.amazonaws.com/ba2ac093-c9ff-4e11-a681-7b02f24e0130.jpg
author: []
via: {}
dateModified: '2016-07-26T14:33:31.553Z'
title: 'Až se podzim života zeptá: Cos delal na jare? '
publisher: {}
description: >-
  Mnozí Britové pochopili príliš pozde, že výše jejich duchodu je v jejich
  rukou, ne v rukou státu. A duchodová reforma v Cesku bude težká, zdlouhavá a
  nejistá.
starred: false
sourcePath: _posts/2016-07-26-az-se-podzim-zivota-zepta-cos-delal-na-jare.md
inFeed: true
hasPage: false
inNav: false
_type: MediaObject

---
![Retirement](https://the-grid-user-content.s3-us-west-2.amazonaws.com/ba2ac093-c9ff-4e11-a681-7b02f24e0130.jpg)

# Až se podzim života zeptá: Cos delal na jare? 

Mnozí Britové pochopili príliš pozde, že výše jejich duchodu je v jejich rukou, ne v rukou státu. A duchodová reforma v Cesku bude težká, zdlouhavá a nejistá.

Mladší generace v České republice nemá ponětí, jak budou její důchody vypadat. Čtyřiadevadesát procent příjmu v důchodovém věku dnes pochází od státu -- a lidé si myslí, že tomu tak bude i v budoucnu; tak, jak si zvykli za komunismu. Je to v jejich myslích pevně zakořeněno. Pro mladou generaci je nesmírně důležitě toto uvažování, převzaté od rodičů, z mysli vymazat. Průzkumy ukazují na rozdíl mezi tím, co lidé od svého života v důchodovém věku očekávají, a tím, co je jim stát povinen zaručit. Pětapadesát procent se domnívá, že jim důchod vyměřený státem bude stačit. Jenže v průměru by se spokojili se 17 500 Kč (700 eur) měsíčně, kdežto v současnosti čítá průměrný důchod jen 10 065 Kč. Ten rozdíl je možné dohnat pouze tehdy, pokud si zaměstnanec v 35 začne spořit 2500 korun měsíčně.

Pokud lidé svůj postoj nezmění, zaplatí za to na sklonku života existencí na hranici chudoby. Státní důchod je nastaven tak, aby jako sociální síť pokryl jen ty nejzákladnější potřeby. Odpovědnost se teď bude postupně přesouvat ze státu na jednotlivce. Samozřejmě, ne každému jeho příjem umožňuje spořit, ale pro většinu lidí je to nutnost. Ti, kteří se přizpůsobí a tento fakt přijmou, mohou očekávat světlou budoucnost. Ti, kteří jej ignorují, naopak nic takového čekat nemohou. Zcela odlišná politická výchova v Británii měla za následek, že lidé museli přijmout odpovědnost   
za výši svého příjmu v důchodovém věku. Jsou lidé, kteří z různých dlůvodů spoléhají jen na státní penzi, ale jejich počet neustále klesá. Již na konci 60\. let začali politici přesvědčovat lidi, že pokud chtějí v důchodovém věku vést zabezpečený životní styl, musejí spořit. Zejména mladší generace to přijímala jen pomalu. Proto existují mezi dnešními britskými důchodci velké rozdíly v příjmech. Mnozí z těch, kteří tahají za kratší konec, se do neutěšené situace dostali vlastní vinou: ve chvíli, kdy měli možnost   
vývoj věcí ovlivnit, toho nedbali. Na konci 80\. let již lidé většinou prozřeli. V té době začalo být zvykem odkládat si část příjmu stranou na důchod. Proto dnes v Británii mezi důchodci převažují ti, kteří vedou relativně pohodlný život. Dnes na to již většina lidí myslí včas a začínají spořit od chvíle, kdy začnou vydělávat; uvědomují si, že čím dříve začnou, tím větší kapitál mohou nashromáždit. Češi nemusejí britské chyby zopakovat. Musejí se však probudit a čelit realitě. Musejí mít dosatek sebejistoty, aby si sedli se svým finančním poradcem a vypracovali plán, jenž jim zaručí zajistěnou finanční budoucnost.